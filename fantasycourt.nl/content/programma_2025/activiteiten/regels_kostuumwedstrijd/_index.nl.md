---
title: regels kostuumwedstrijd
og:
  description: "Fantasy Court - Kostuumwedstrijdregels"
---
    

# Uitgebreide Uitleg Kostuum wedstrijd
Hieronder staat het verloop van de wedstrijd beschreven, evenals de regels voor deelname. 

## Inschrijven
Je kunt je op de dag van Fantasy Court bij de info stand inschrijven om deel te nemen aan de Kostuumwedstrijd. Er zijn slechts beperkte plekken. Wij vragen hier om je leeftijd en je naam. Onze vrijwilligers stellen dan een aantal vragen om vast te stellen of je voldoet aan de regels om deel te mogen nemen. Hierna kun je een tijdslot kiezen, wederom wie het eerst komt, wie als eerste de keuze heeft. Tijdens dit tijdslot kun je je kostuum aan de jury laten zien. Wees 10 minuten voor aanvang aanwezig. De inschrijving sluit om 13.30 óf wanneer er geen plekken meer beschikbaar zijn, welke van de twee eerder is. Er zijn géén inschrijfkosten voor het deelnemen aan de kostuumwedstrijd.

## Deelname
Wij verwachten dat je voldoet aan de hieronder beschreven regels. Daarnaast verwachten we dat je op tijd aanwezig bent. Wij gaan niet zoeken of omroepen, dus als je er niet bent, wordt je uitgeschreven en kan je niet meer deelnemen. Onze vrijwilligers begeleiden je van en naar de jury. Na de jurering is er een fotomoment met een fotograaf. Deze foto’s zullen later online komen, evenals de groepsfoto van alle deelnemers. De kostuumwedstrijd zal om 14.00 beginnen.

## Jurering en Prijsuitreiking
Jurering duurt 2,5 minuut. Bedenk goed van tevoren wat je wil zeggen en waar je het trotst op bent met wat je gemaakt hebt. Laat deze dingen vooral ook zien!

Belangrijk om in de gaten te houden: De losse onderdelen van je kostuum zijn net zo belangrijk als het geheel. We oordelen op hoe het visueel bij elkaar past. Wij vinden het leuk als je uitlegt waarom je voor specifieke kledingstukken bent gegaan of als je een leuk verhaal hebt over je kostuum. Beeld je bijvoorbeeld een zelfbedacht karakter uit, vertel waarom zij deze kleren dragen. 

Vermeld duidelijk als je iets zelf hebt gemaakt én als je dat niet hebt gedaan. Verdenking van het foutief verschaffen van deze informatie leidt tot een diskwalificatie. 

Nadat de jury alle kostuums heeft beoordeeld, zullen zij de scores gaan optellen en vergaderen over de uiteindelijke winnaars. Let op! Er zijn meer prijzen dan alleen maar de top-3. Sommige van deze categorieën zijn geheim zodat mensen er niet expres op in kunnen spelen. Kom dus vooral zoals je bent.

## Uitsluiting van Deelname

Kostuums mogen niet obsceen of beledigend zijn, aanzetten tot haat of provoceren. Tevens is er een swimsuit policy: alles wat een badpak bedekt, moet ook bedekt zijn op het podium. De kostuums in de kostuumwedstrijd mogen niet gekocht zijn. De kostuumwedstrijd staat niet open voor personages uit gepubliceerde werken, waaronder films, tv-shows, stripboeken, tekenfilms, videogames en kaartspellen, d.w.z. Het is geen cosplay contest. Echter, originele interpretaties van bestaande figuren zijn wel toegestaan, bijvoorbeeld Steampunk Batman, Indiana Jones als hij in 1350 heeft geleefd, Brave’s Merida reimagined als fee, etc. zijn voorbeelden van kostuums die wel zouden worden toegestaan. 

De uiteindelijke keuze of iemand kwalificeert om mee te doen ligt bij de vrijwilliger bij de infostand en diens keuze is doorslaggevend. Vrijwilligers en organisatie van Fantasy Court zijn uitgesloten van deelname aan de kostuumwedstrijd om prijzen te winnen. 

# Prijzen
Alle prijzen van de kostuumwedstrijd worden gesponsord door verschillende standhouders van Fantasy Court. Deze prijzen zijn een verrassing en worden tijdens de uitreiking bekendgemaakt. Er is geen geldprijs beschikbaar en prijzen mogen niet ingeruild worden voor geld.

# Algemene Regels
&nbsp;
* Kostuums dienen zelf gemaakt te zijn of significant aangepaste bestaande items: Vermeld erbij als je iets zelf hebt gemaakt, maar ook als je dat niet hebt gedaan. Het merendeel van je kostuum dient zelf gemaakt te zijn.  Hoe meer je zelf hebt gemaakt, hoe hoger we dit beoordelen. We verwachten dat je minimaal 70% zelf hebt gemaakt, aangezien het niet onverwacht is dat een aantal items gekocht zijn. Gekochte kostuums mogen niet meedoen. Het gekocht hebben van of het niet zelf gemaakt hebben van het kostuum, én dit niet melden is een automatische uitschrijving en diskwalificatie van de wedstrijd en toekomstige wedstrijden. Het creatief hergebruiken van materiaal en kringlopen van een kostuum wordt erg gewaardeerd, echter is het wel de bedoeling dat je er zelf nog structureel dingen aan hebt veranderd of toegevoegd. Anders behandelen we het als een gekocht kostuum;
 * Kostuums die niet gemaakt zijn door de drager mogen alleen als de maker er bij is: Je mag iemand anders mee laten doen met jouw zelfgemaakte kostuum. Echter moet jij er dan bij zijn om uit te leggen hoe je het gemaakt hebt en dergelijke. Ook mag de ander dan dus geen geld betaald hebben voor het kostuum (dus geen commissie kostuum e.d.);
 * Groepskostuums zijn niet mogelijk, deze kunnen enkel meedoen als losse deelnemers en worden Los beoordeeld;
 * Er is geen minimale leeftijdsgrens, wel vragen we bij jonge deelnemers dat de ouders er even bij blijven om het wat minder spannend te maken; 
 * Bij het inschrijfpunt staat een vrijwilliger van de organisatie. Deze beoordeeld of je kostuum aan de eisen voldoet van de wedstrijd, deze heeft het doorslaggevende woord of je doorgaat naar de jurering. Wij vragen dan ook dat je onze vrijwilligers respectvol benadert. Het beledigen, niet respectvol behandelen of op eender welke andere manier niet correct omgaan met vrijwilligers is een automatische uitschrijving en diskwalificatie voor deze en alle toekomstige wedstrijden op Fantasy Court;
 * Niet aanwezig zijn tijdens je call-time is een automatische uitschrijving en diskwalificatie;
 * De organisatie behoudt ten alle tijde het recht je uit te schrijven voor welke reden dan ook.

