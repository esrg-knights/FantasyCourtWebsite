---
title: Vragen en Antwoorden
og:
    description: "Fantasy Court - Een gratis fantasy festival in Eindhoven"

---

{{< message >}}
_Hier is een antwoord voor vele vragen_
_Dezen kunnen uw bezoek behagen_
{{< /message >}}

#  Vragen en Antwoorden
Dit zijn veel gestelde vragen en de antwoorden daarop. Heb je een vraag die hier niet tussen staan? Voel je vrij om [een mail](mailto:organisatie@fantasycourt.nl?subject=Vraag) te sturen. 

---
## **Algemeen**
### Wat is Fantasy Court?
Fantasy Court is een fantasyfestival met een grote verscheidenheid aan kraampjes, activiteiten en verenigingen die onder de noemer van fantasy vallen. Dit zijn onder andere Larp verenigingen, thematische bordspellen, exotisch eten, een Larp-zwaardvechttoernooi, Larp-boogschietenen een grote variatie aan marktkraampjes.

### Kan ik geld bijpinnen op Fantasy Court?
Fantasy Court heeft geen geldopnamepunt op locatie. Veel verkopers accepteren zowel contant als pinbetalingen. Maar sommigen kunnen enkel één van beiden accepteren. Zorg alstublieft dat je hierop voorbereid bent. Het dichtstbijzijnde pinautomaat is in de kruisstraat op ruwweg een kilometer lopen. 

### Hoe houden we Fantasy Court gratis voor bezoekers?
We hebben een groep loyale vrijwilligers vanuit het [Eindhovense Studenten Rollenspel Genootschap Knights of the Kitchen Table](https://kotkt.nl) wiens bloed, zweet en tranen Fantasy Court mogelijk maken. Ook hebben we in 2024 en 2025 een financiële bijdrage gekregen vanuit [StEHven](https://stehven.nl/en/en-home/) waardoor we de faciliteiten kunnen betalen. Ten slotte ontvangen we geld vanuit de [Rabo Clubsupport.](https://www.rabobank.nl/leden/clubsupport)

{{< figure src="/images/Sponsor_scuffed_solution.png" alt="Rabobank and knights" width="100%" >}}{{< figure src="/images/logo stehven.png" alt="StEHven" width="100%" >}}


Sinds vorig jaar kunnen onze bezoekers ons ook helpen door op het festival merch te kopen.

### Wat voor soort kramen zullen er zijn?
We hebben een grote verscheidenheid aan standhouders. Zo zijn er onder andere mensen die zelf fantasy-kleding maken. Spellenverkopers en kunstenaars. Je kan ze allemaal vinden op de [lijst van kramen.]({{< ref "/programma_2025/kramen/" >}})

---
## **Muziek**
### Hebben jullie muziek?
Fantasy court heeft live muziek. Zodra we de artiesten geboekt hebben kan je ze vinden op de [Lijst van artiesten]({{< ref "/programma_2025/artiesten/" >}}).

### Kan ik op Fantasy Court optreden?
Super leuk dat je bij ons wil komen optreden, we zijn altijd super enthusiast over meer muzikanten. Stuur ons [een mailtje](mailto:fc@kotkt.nl) om hier verder over te praten.

---
## **Voedsel, Drinken en Faciliteiten**
### Is er eten en drinken beschikbaar?
Eten, drinken en snacks kunnen bij verschillende kramen op de markt gekocht worden. Gratis kraanwater is aanwezig (je moet je eigen beker of fles meenemen).

### Mag ik mijn eigen eten en drinken meenemen?
Het is toegestaan om zelf eten en drinken mee te nemen voor eigen consumptie.

### Is het festival rolstoeltoegankelijk?
Fantasy Court vindt plaats op een grasveld, zolang dit geen probleem is is alles toegankelijk voor rolstoelgebruikers. Er zal een (chemisch) invalidentoilet zijn.

### Waar is de EHBO-doos?
De EHBO-doos staat bij de Fantasy Court stand. Hier zullen ten alle tijden vrijwilligers zijn om te helpen. Verder lopen er ook BHV'ers op het veld.

---
## **Kostuumwedsstrijd en zwaardvechttoernooi**
### Hoe kan ik deelnemen aan het larp-zwaardvechttoernooi?
Je kunt je ter plekke inschrijven bij de Fantasy Court info stand. Er is maar een beperkt aantal plaatsen, wie eerst komt, wie eerst maalt.

### Wat zijn de regels van het larp-zwaardvechttoernooi?
Het toernooi bestaat uit een afvalcompetitie van duels met een tijdslimiet van twee minuten. Een overzicht van de regels kan worden gevonden op de [Activiteitenpagina]({{< ref "programma_2025/activiteiten/">}}). Deze zullen oop op locatie geprint worden.

### Hoe kan ik deelnemen aan de kostuumwedstrijd?
Je kunt je op de dag van zelf bij de Fantasy Court Infostand inschrijven om deel te nemen aan de Kostuumwedstrijd. Er zijn slechts beperkte plekken, dus wie het eerst komt, wie het eerst maalt. Inschrijvingen sluiten uiterlijk 13:30.

### Wat zijn de regels van de kostuumwedstrijd?
De kostuumwestrijd is open voor alle leeftijden. Je kan deelnemen met een zelfbedachte en (voornamelijk) zelfgemaakte outfit, ook als iemand anders het voor je draagt als model. Directe cosplays zijn niet toegestaan, maar originele interpretaties van bestaande figuren wel. Onze zeer gewaardeerde jury zal de kostuums beoordelen. Hierin zullen ze een hoger oordeel geven aan zelfgemaakte creaties en gezamenlijk een winnaar selecteren.
Een overzicht van de regels kan worden gevonden op de [Activiteitenpagina.]({{< ref "programma_2025/activiteiten/">}})

---
## **Overig**

### Mag ik foto's maken op Fantasy Court?
Zeker, we vinden het heel leuk als mensen foto's maken. We vinden het nog leuker als je deze naar ons toe stuurt op [pictures@fantasycourt.nl](mailto:pictures@fantasycourt.nl). Misschien kunnen we die zelfs delen op onze eigen socials.

### Kan ik mijn spullen ergens opbergen?
We hebben geen garderobeservice.

### Kan ik me op locatie omkleden?
We bieden vanuit de organisatie geen kleedhokjes op het terrein aan.

### Ik ben iets kwijt. Waar kan ik het vinden?
Gevonden voorwerpen worden verzameld bij de Fantasy Court stand.

### Mag ik een huisdier meenemen naar Fantasy Court?
Het meenemen van huisdieren op het campusterrein is toegestaan mits deze aangelijnd zijn. Ruim alsjeblieft de poep van je huisdier op. Als het huisdier verstoring veroorzaakt kan de organisatie gedwongen zijn om je te vragen het festival te verlaten.

### Mag ik verkleed naar Fantasy Court komen?
Iedereen is welkom en aangemoedigd om in kostuum, cosplay of historische kleding naar Fantasy Court te gaan. Zorg wel dat je kostuum acceptabel is om in een openbare ruimte te dragen.

### Mag ik een (larp)-zwaard meenemen naar Fantasy Court?
Het dragen van foam larp zwaarden is toegestaan. Er mag met foam rekwisieten gevochten worden op de *daarvoor aangewezen plekken*. Men is zelf verantwoordelijk voor de veiligheid van de larp-rekwisieten. De organisatie mag ten alle tijden rekwisieten controleren en vragen om onveilige rekwisieten van het terrein te verwijderen. Houd bij het vechten ook rekening met de veilig vechten regels (zie onderstaand).

Het dragen van en vechten met harde houten, metalen of plastic wapens is niet toegestaan. Alsmede het dragen van “echt lijkende” larpwapens. Fantasy Court vindt plaats op openbaar terrein dus wij moeten ons aan de wapenwet houden. Ook ter plekke gekochte messen of andere wapens dienen verpakt te blijven.

De gouden regel is ”doe niks wat ons dwingt om ons wapenbeleid aan te scherpen”. Gebruik vooral je gezond verstand en zoek geen grenzen op zodat wij dat ook niet hoeven te doen.

#### Veilig vechten regels
1. Men mag niet met larp-rekwisieten steken.
2. Het is niet toegestaan om het hoofd, geslachtsdelen of de nek te raken.
3. Fysiek contact is ten alle tijden verboden.
4. Men dient slagen in te houden.
5. Het is niet toegestaan om tijdens een duel te rennen.
6. Het is niet toegestaan om met schilden te slaan.
7. Alhoewel het een geldige hitlocatie is verzoeken wij de deelnemers voorzichtig te zijn met het raken van borsten en polsen.
8. Het is toegestaan om onder- en bovenhands te slaan. kijk hierbij wel uit voor hoofd enGeslachtsdelen.





{{< message margin-top="80px" margin-bottom="100px">}}
_Tot op het hof!_
{{< /message >}}